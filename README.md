Node.js
---------------



--Node.js nedir?
-----------------

Node.js Joyent tarafından 2009 yılında geliştirilmeye başlanmış bir platformudur. Node.js, JavaScript ile sunucu tarafında ağ bağlantılı uygulamalar yazabileceğimiz bir çalışma ortamıdır. Node.js uygulamaları genelde JavaScript dili kullanılarak geliştirilmektedir. Google V8 JavaScript motorunu kullanarak betik dilini yorumlamaktadır ve içerisinde dağıtılan kütüphaneler sayesinde ek bir sunucu yazılımına gerek kalmadan uygulamanın Web sunucusu görevini görmektedir. V8 engine JavaScript kodu makine koduna çevirdiği için uygulamalar çok hızlı performanslara erişebilmektedir. Node.js, JavaScript kodunu sadece tarayıcılarda değil bilgisayarda bağımsız şekilde çalışacak bir uygulama şeklinde de kullanmak istenmesinden ortaya çıkmıştır.Böylece JavaScript sadece web uygulamaları için kullanılan bir teknoloji olmaktan çıkmış, Python gibi Java gibi programlama dilleri ile aynı kapasitelere ulaşmıştır. Javascript dilinin Node.js vasıtasıyla Back-end’e taşınmasıyla artık sadece bir dil bilerek full-stack uygulama geliştirilebilmektedir. Son dönemlerde React gibi Javascript Front-End kütüphane ve framework’leri de ciddi seviyede popülerlik kazanmıştır.



--Node.js Neden bu kadar son dönemde popüler oldu?
----------------------------------------------------

-Yapılan anketlerde sevilen ve tercih edilen teknolojilerde Javascript ve Node.js en önlerde gelmektedir.

-Node.js’in en önemli özelliği asenkron yapıda çalışması ve non-blocking olmasıdır.Senkron işlemlerde bir işlem diğer işlemleri beklediği bekleme süresi uzamaktadır fakat asenkron yapıda her işlemin başlangıcı diğer işlemin bitişine bağlı olmadığı için kısa sürmektedir. Yani node.js bu asenkron yapısıyla ciddi bir hız kazanmaktadır.

-Birden çok kullanıcıya hızlı cevap verebildiği için ölçeklenebilirlik sorununa çözüm sunmaktadır.

-Modüler yapısı vardır. Bu yapıyı destekleyen paket yönetim sistemi  npm'dir (nodejs package manager) ve bir çok modül barındıran bir depo görevi görmektedir. Bu modüller 
open-source geliştiricileri tarafından yazılarak npmjs.com üzerine yüklenmektedir. Npm içerisinde şu an 1 milyondan fazla paket, modül eklenmiş durumdadır. Bu da aslında popülaritesini gerçekten net olarak göstermektedir.

-Sunucu tabanlı programlama dilleri gibi ek bir web sunucusuna (Apache HTTP, IIS, Nginx vb..) ihtiyaç duymamaktadır.

                                                  
--Node.js Kullanan Bazı Teknoloji Şirketleri:
----------------------------------------------
-Apple ,
-Google ,
-IBM ,
-Linkedin ,
-Pinterest ,
-Paypal ,
-Netfilix










